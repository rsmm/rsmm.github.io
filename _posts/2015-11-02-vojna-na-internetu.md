---
layout: blog
title: Vojna na internetu
---

<a href="http://map.norsecorp.com/" target="_blank">
<img src="/images/posts/norske.jpg">
<a>

<!--more-->

Ta slika ni iz najnovejšega filma Vojna zvezd ali iz kakšne računalniške igrice.
To je posnetek iz [NORSE](http://map.norsecorp.com/){:target="_blank"}.
Čeprav se tega morda ne zavedate, na internetu 24 ur na dan poteka vojna
in to je ena od spletnih strani, kjer si jo lahko ogledate "v živo".

Prikaz temelji na podatkih, ki jih Norse zajema vsako sekundo na nekaj sto
po vsem svetu razpršenih lokacijah in animacija napadov, ki jo vidite na
njihovi spletni strani je le majhna podmnožica vseh prepoznanih napadov.

V tej vojni vseh proti vsem sodelujejo tako internetne kriminalne
združbe, kot vojaški oddelki za internetno bojevanje posameznih 
držav (države uradno to seveda zanikajo). Napadajo hekerji, ki poskušajo
vdreti v kakšno odmevno tarčo in se tako proslaviti s svojim poznavanjem 
internetnih tehnologij in napadajo otroci, ki preizkušajo skripte 
ali programe, ki so jih našli na netu, čeprav sploh ne razumejo kaj 
počnejo in se najbrž ne zavedajo, da je to kaznivo. Sodelujejo tudi
milijoni "okuženih" računalnikov, ki so se zaradi neizkušenosti svojih 
uporabnikov "nalezli" zlonamernih programov in postali člani škodljivih
[robotskih omrežij](https://en.wikipedia.org/wiki/Botnet){:target="_blank"}.

Morda je med njimi tudi računalnik, na katerem zdaj tole berete.
Če vas je zaskrbelo, lahko nadaljujte [tukaj](/storitve/pregled_sistema.html).

LP, Miro
